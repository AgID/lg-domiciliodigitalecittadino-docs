2.10. Trattamento dei dati personali
====================================

Ai sensi del combinato disposto di cui all’articolo 6, par. 1, lett. e) e par. 3, lett. b) del GDPR e all’articolo 2-ter del Codice Privacy, il trattamento dei dati personali inseriti nell’INAD è effettuato dal Gestore INAD, in qualità di titolare, nell’adempimento delle attribuzioni di legge previste dagli artt. 3-bis, 6 e 6-quater del CAD e dalle presenti Linee Guida aventi natura di fonte normativa con valenza erga omnes (si veda, sul punto, il parere n. 2122 in data 10.10.2017 - affare n. 1654/2017 - reso dal Consiglio di Stato sul D. Lgs. 217/2017 recante modifiche e integrazioni al CAD).

Il Gestore INAD designa InfoCamere S.c.p.A. quale responsabile del trattamento dei dati personali, ai sensi e per gli effetti dell’articolo 28 GDPR.

L’informativa completa sul trattamento dei dati personali di cui agli articoli 13-14 del GDPR è diffusa attraverso tutti i canali utilizzabili ai fini dell’elezione di domicilio.